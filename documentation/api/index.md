---
title: Developer API
layout: default
currentpage: api
---


Gwasanaethau API

Mae gan y Porth Technolegau Iaith ganolfan gwasanaethau APIs sydd yn darparu amrywiaeth o wasanaethau technoleg iaith ar-lein. Darparir y gwasanaethau fel rhyngwyneb rhaglennu (neu ‘API’) sy’n hawdd i’w ddefnyddio o fewn eich meddalwedd a phrojectau Cymraeg a dwyieithog.

Y cyfeiriad yw : https://api.techiaith.org

Dilynwch y ddolen uchod i weld pa wasanaethau sydd ar gael, ac i gofrestru ar gyfer eich allwedd API unigryw. Dyma gyfarwyddiadau ar Sut i gofrestru ar gyfer allwedd API.

 
Beth yw ‘API’?

Mae API yn rhyngwyneb hwylus sy’n rhoi mynediad at gydran meddalwedd sydd yn darparu swyddogaethau penodol. Gellir defnyddio un neu gyfres o APIs i adeiliadu system meddalwedd mwy cymhleth.

 
API Ar-lein y Porth Technolegau Iaith

Mae darpariaeth API y Porth Technolegau Iaith yn gweithio ar-lein ac yn eich cysylltu chi fel defnyddiwr gyda’n gweinyddion ni yma yn yr Uned Technolegau Iaith. Yn y modd yma, gallwch ddefnyddio gwasanaethau fyddai fel arfer yn gofyn am lawer iawn o bŵer cyfrifiadurol, neu a fyddai yn anodd i’w gosod a’u ffurfweddu at anghenion gwahanol systemau a dyfeisiau. Oherwydd hyn, mae modd i chi ddefnyddio amrywiaeth eang o galedwedd i gael mynediad at ein gwasanaethau:

    Tabledi
    Ffonau symudol Android ac iOS
    Cyfrifiaduron bwrdd gwaith
    Gliniaduron

 
Pa Wasanaethau API sydd ar gael?

Mae’r wasanaethau API canlynol ar gael gan y Porth Technolegau Iaith :

 

    API Cysill Ar-lein 

 

    API Tagiwr Rhannau Ymadrodd 

 

    API Lemmateiddiwr

 

    API Testun i Leferydd Cymraeg 

 

    API Adnabod Iaith 

 
